U ovom poglavlju će biti objašnjen jedan od najznačajnijih rezultata u oblasti
vjerovatnoće. Centralni granični teorem opisuje ponašanje sume velikog broja
slučajnih varijabli. Prije nego što se formuliše centralni granični teorem, biće
napravljeno uvodno razmatranje.

\subsection{Raspodjela sume slučajnih varijabli}

Neka su $K$ i $L$ dvije diskretne slučajne varijable sa masenim funkcijama
raspodjele (pmf) $p_K(k)$ i $p_L(l)$ respektivno. Neka je potrebno naći pmf
$p_M(m)$ slučajne varijable $M=K+L$.
%
\newcommand{\pr}{\text{Pr}}
\begin{align*}
  p_M(m) = \pr(M=m) = \pr(k\in\mathbb{Z}, l=m-k)
  = \sum_{k=-\infty}^{\infty} p_{K,L}(k,m-k)
\end{align*}

Ako su varijable $K$ i $L$ međusobno nezavisne, onda vrijedi $p_{K,L}(k,l) =
p_K(k)p_L(l)$, onda se prethodni izraz može dodatno pojednostaviti:
%
\begin{align*}
  p_M(m) = \sum_{k=-\infty}^{\infty} p_K(k)p_L(m-k) = p_K * p_L (m)
\end{align*}

Dakle, suma nezavisnih diskretnih slučajnih varijabli će imati pmf koja je
jednaka diskretnoj konvoluciji pmf tih varijabli. Sličan zaključak vrijedi i za
slučaj kontinualnih varijabli.

\begin{theorem} %TODO da li ga nazvati teoremom?

  Ako su $X_1,X_2,...,X_n$ međusobno nezavisne slučajne varijable sa funkcijama
  gustine vjerovatnoće $p_{X_i}$, $i=1,...,n$ respektivno, onda njihova suma $S$
  ima funkciju gustine vjerovatnoće:
  $$p_S(s) = p_{X_1} * p_{X_2} * \cdots * p_{X_n} (s)$$

\end{theorem}

Prethodno razmatranje će sada biti intuitivno objašnjeno na primjeru.  Radi
jednostavnosti, razmatranje će biti ograničeno na diskretni slučaj.

Neka su $X_i$ slučajne varijable koje uzimaju vrijednosti iz $\{0,1\}$ sa
jednakom vjerovatnoćom, zavisno od ishoda bacanja pravednog novčića. Neka se
takav novčić baca veliki broj puta $n$, pri čemu je od interesa broj $K$ koji
predstavlja broj takvih bacanja u kojima je $X_i=1$. $K$ također predstavlja
slučajnu varijablu i može se izraziti kao: %TODO footnote?
%Na taj način je dobivena slučajna sekvenca $\{X_i,\ i=1,2,...\}$.  TODO neke
%stvari prebaciti u LLN

%\begin{equation} %TODO drop
%  S_n = \frac{1}{n} \sum_{i=1}^n X_i
%\end{equation}

$$K = \sum_{i=1}^{n} X_i$$
\\

Pošto su slučajne varijable $X_i$ IID, pmf od $K$ se dobija konvolucijom:
$$p_K(k) = \underbrace{p_X * p_X * \cdots * p_X}_{n\text{ puta}}(k)$$

Jednostavan način da se odredi ova konvolucija jeste korištenjem
$\mathcal{Z}$ transformacije. %TODO Footnote može se odrediti i kombinatornim pristupom
Naime, vrijedi: %TODO footnote binomna
\begin{equation}
  \mathcal{Z}\{p_K(k)\}
  = \left[\mathcal{Z}\{p_X(k)\}\right]^n
  = (p+qz^{-1})^n
  = \sum_{k=0}^{n} \left(\frac{n}{k}\right) p^k q^{n-k} z^{-k}
\end{equation}

Direktnom primjenom inverzne $ \mathcal{Z}$ transformacije se dobiva:
$$p_K(k) = \left(\frac{n}{k}\right) p^kq^{n-k}$$

\begin{equation} \label{eq:binom-pmf}
  p_K(k) = \frac{1}{2^n} \left(\frac{n}{k}\right)
\end{equation}

Na slikama \ref{fig:binom} je prikazan izgled pmf iz \eqref{eq:binom-pmf} za
razne vrijednosti $n$.

\begin{figure}[H]
  \centering
  \begin{subfigure}[b]{0.3\textwidth}
    \centering
    \includegraphics[width=\textwidth]{clt_binom_1.pdf}
    \caption{$n=1$}
  \end{subfigure}
  \vspace{10pt}
	\begin{subfigure}[b]{0.3\textwidth}
		\centering
    \includegraphics[width=\textwidth]{clt_binom_2.pdf}
    \caption{$n=2$}
	\end{subfigure}
	\begin{subfigure}[b]{0.3\textwidth}
		\centering
    \includegraphics[width=\textwidth]{clt_binom_3.pdf}
    \caption{$n=3$}
	\end{subfigure}
	\begin{subfigure}[b]{0.3\textwidth}
		\centering
    \includegraphics[width=\textwidth]{clt_binom_8.pdf}
    \caption{$n=8$}
	\end{subfigure}
	\begin{subfigure}[b]{0.3\textwidth}
		\centering
    \includegraphics[width=\textwidth]{clt_binom_50.pdf}
    \caption{$n=50$}
	\end{subfigure}
	\caption{Binomna raspodjela i DeMoivre-Laplace aproksimacija}
  \label{fig:binom}
\end{figure}

Neka su date dvije \textbf{nezavisne} slučajne varijable sa odgovarajućim pdf $p_X(x)$ i
$p_Y(y)$. Tada slučajna varijabla $Z = X + Y$ ima pdf:
$$p_Z(z) = \int_{-\infty}^{\infty} p_X(x) p_Y(z-x) \ \text dx
					 = \int_{-\infty}^{\infty} p_Y(y) p_X(z-y) \ \text dy$$
Može se primijetiti da se pdf sume širi, što je intuitivno, jer zbir dvije
veličine ima širi opseg vrijednosti od sabiraka.

\subsection{Formulacija centralnog graničnog teorema}
